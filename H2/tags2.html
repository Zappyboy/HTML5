<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
<h1>Wat is Klimmen</h1>
De klimsport is een lastige sport om te definiëren, maar door haar veelzijdigheid wel een van de leukste sporten die er is!
<br>
In de stad klim je op speciaal daarvoor gebouwde klimwanden. En in de vrije natuur klim je op rotswanden in vaak spectaculaire natuur.
<br>
Het indoor sportklimmen en de bijbehorende wedstrijdsport is onderverdeeld in drie disciplines, klimmen met touw (als wedstrijddiscipline lead genoemd), boulderen en het minder populaire speed. Het in één keer, zonder te vallen of uit te rusten, bovenkomen vormt de basis bij alle disciplines. Het klimmen in de vrij natuur kent naast het sportklimmen en boulderen nog veel meer disciplines, zoals artificieel klimmen, rotsklimmen op eigen zekeringen (trad), multipitch klimmen en allerlei varianten daar tussen.
<br>
<h1>Routeklimmen / Lead</h1>
Routeklimmen doe je in Nederland in de klimhal waar je tot 20 meter hoge routes klimt, veilig gezekerd door je klimmaatje met een touw. Tactiek, techniek, inzicht, kracht en uithoudingsvermogen bepalen hoe hoog je komt. Er kan worden voorgeklommen, waarbij de klimmer het touw naar boven brengt of worden nageklommen (toprope), waarbij het touw al bovenaan de route in een omlooppunt hangt. Bij wedstrijden wint de klimmer die het hoogst in de route komt. In sommige wedstrijdcategoriën bij bijvoorbeeld de jeugd worden de routes niet voorgeklommen maar nageklommen. Voorrondes van wedstrijden in Nederland worden 'flash' geklommen en finales 'on-sight'.
<br>
<h1>Boulderen</h1>
Bij het boulderen worden korte routes (boulders) op klimwanden van maximaal ongeveer 4,5 meter hoog geklommen. Boulderen is krachtiger en explosiever dan het klimmen van routes aan touw en nog meer een puzzel naar het vinden van de juiste methode. De sport doet een beroep op je kracht, inzicht en lenigheid. Bij wedstrijden is de winnaar de klimmer die de boulders in zo min mogelijk pogingen klimt (topt).
<br>
<h1>Speed</h1>
Speedklimmen is de (wedstrijd)discipline waarbij alles om snelheid en precisie gaat. Er wordt een standaard-route zo snel mogelijk naar boven geklommen op een vijftien meter hoge wand. De snelste klimmer wint. Omdat de route altijd hetzelfde is kunnen er wereldrecords gevestigd worden. Het record staat op minder dan 5,5 seconden!
<br>
<h1>Combinatie</h1>
Bij de Olympische spelen in Tokyo 2020 zal de wedstrijd bestaan uit een combinatie van de drie bovenstaande disciplines; het zogenaamde Combined format. De wedstrijd is een test voor wie alle drie de disciplines het best beheerst. De deelnemers klimmen eerst speed, dan boulderen en tenslotte lead
<br>
<a href="tags.html">Terug</a>
</body>
</html>